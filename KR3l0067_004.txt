# -*- mode: mandoku-view; -*-
#+TITLE: 淸波雜志
#+DATE: 2015-09-12 00:26:29.110342
#+PROPERTY: ID KR3l0067
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB07n0628-004淸波雜志-卷四.
<pb:KR3l0067_SBCK_004-1a>¶
清波雜志卷第四¶
借書一欷還書一欷後訛爲癡殊失忠厚氣象書非¶
天降地岀必因人得之得而祕之自示不廣人亦豈¶
肯以未見者相假唐杜暹家書末自題云清俸買來¶
手自校子孫讀之知聖道鬻及借人爲不孝鬻爲不¶
孝可也借爲不孝過矣然煇手抄書前後遺失亦多¶
未免往來于懷因讀唐子西(庚)失茶具&KR0003;釋然不復¶
芥蔕其&KR0003;曰吾家失茶具戒婦勿求婦曰何也吾應¶
之曰彼竊者必其所好也心之所好則思得之懼吾¶
靳之不予也而竊之則斯人也得其所好矣得其所¶
好則寳之懼其泄而祕之懼其壞而安置之則是物¶
也得其所託矣人得其所好物得其所託復何言哉¶
<pb:KR3l0067_SBCK_004-1b>¶
婦曰嘻是烏得不貧煇亦云¶
聚而必散物理之常父兄藏書雖恐子弟不讀讀無¶
所成猶勝腐爛箧笥旋致蠧魚之變陳亞少卿藏書¶
千卷名&KR0030;一千餘軸晩年復得華亭雙鶴及怪石異¶
花作詩戒其後曰滿室圖書雜典墳華亭僊客岱雲¶
根他年若不和根賣便是吾家好子孫亞死悉歸他¶
人¶
造請不避寒暑誠可譏誚若下位事上官朝造夕謁¶
其可不循等威之分&KR0002;初非&KR0032;屬但恃雅素趑趄日¶
進懷漫剌俛首樊知客輩固多不自愛重者寜使訝¶
其不來莫使厭其不去是爲知言¶
放臣逐客一旦棄置逺外其憂悲憔悴之歎發於詩¶
<pb:KR3l0067_SBCK_004-2a>¶
什特爲酸楚極有不能自遣者&KR0364;子京守巴陵修岳¶
陽樓或賛其落成答以落甚成只待凭欄大慟數場¶
閔已傷志固君子所不免亦豈至是哉張芸叟元豐¶
間從髙遵&KR0073;辟環慶岀師失律且爲轉運使李察訐¶
其詩語謫監郴州酒舟行以二小詞題岳陽樓木葉¶
下君山空水漫漫十分斟酒斂芳顔不是渭城西去¶
客休唱陽關醉袖撫危欄天淡雲閑何人此路得生¶
還回首夕陽紅盡處應是長安樓上乆踟蹰地逺身¶
&KR0012;擬將憔悴弔三閭自是長安日下影流落江湖爛¶
醉且消除不醉何如又看瞑色滿平蕪試問寒沙新¶
到鴈應有來書亦豈無去國流離之思殊覺婉而不¶
傷也¶
<pb:KR3l0067_SBCK_004-2b>¶
芸叟遷流逺適歷時三渉水六過州十有五自汴抵¶
郴所至留連南京孫莘老揚州孔周翰泗州蔣穎叔¶
江寜王介甫黄州蘇子瞻衡州劉貢父皆相遇焉&KR0003;¶
詩攬勝無復行役之勞未離江寜日因送人入京及¶
同士子數輩飲餞游清涼寺抵暮回屬營妓數人同¶
舟宛轉&KR0208;賞心亭未至聞亭上有散樂聲逼而詢之¶
乃府公訝妓籍踈索俾申劾之既見共載野服披猖¶
但一&KR0015;而止今日放臣逐客容如是乎一叚勝槩宜¶
入&KR0030;圖府公陳和叔也¶
碧雲騢者廐馬也　莊憲太后臨朝初以賜荆王王¶
惡其旋毛　太后知之曰旋毛能害人耶吾不信留¶
以備上閑爲御馬弟一以其吻肉色碧如霞片故云¶
<pb:KR3l0067_SBCK_004-3a>¶
丗以旋毛爲醜此以旋毛爲貴雖貴矣病可去乎梅¶
聖俞不得志於諸公間乃借此名著書一卷詆譏慶¶
曆巨公後葉石林於避暑録嘗辦乃襄陽魏泰所著¶
嫁之聖俞其略謂萬有一不至猶當爲賢者諱蓋亦¶
未免置疑邵公濟康節孫也亦引聖俞聞范文正公¶
訃詩云一岀婁更郡人皆望酒壺俗情難可學秦記¶
向來無貧賤甞甘分崇髙不解諛雖然門館隔泣與¶
衆人殊謂爲郡以酒恱人樂奏記納諛豈所以論文¶
正者以是又疑眞岀於聖俞也煇舊得碔&KR2895;録一編¶
亦若碧雲騢専&KR0064;人之短爲人借去不歸¶
王荆公初見晏元獻元獻熟視無他語但云能容於¶
物物亦容矣荆公唯唯退而思之此語其有所出或¶
<pb:KR3l0067_SBCK_004-3b>¶
自爲之言後識者謂荆公平日所短正在于此何元¶
獻逆知其然耶¶
先人性坦夷遇事即發無一毫顧避親戚有初除從¶
官來見首詢薦何人自代答以張安國先人曰不易¶
薦拔寒素狀元及第榮進素定何待薦也退而先人¶
復言且如擇壻但取寒士度其後必貴方名爲知人¶
若捐髙貲牓下臠狀元何難之有¶
四六應用所貴翦裁或屬筆於人有未然則當通情¶
商確建康王元樞初以中書舎人權直學士院除試¶
工部侍郎仍直院落權字辤免奏劄弟及起曹議者¶
疑焉託一故人草謝表内一聮云百工之事蘭省遽¶
冐於眞除一扎之書花塼復遵於故步王攺作散句¶
<pb:KR3l0067_SBCK_004-4a>¶
蘭省遽接於英游花塼不失於故步翦裁固善然花¶
塼宜貼故步上句或謂似稍偏枯¶
頃年番江初刋成唐子西集時寓公曲肱熊叔雅來¶
見先人偶案間寘此書顧煇曰曽看否第九卷第一¶
篇惠州謝復官表首云始以爲夢旣而果然語簡而¶
意足可法也退而先人誨煇曰前輩觀書不茍簡&KR0011;¶
如此雖一覽亦記篇目後生豈可不勉¶
先人嘗從張晉彦覔茶張答以二小詩内家新賜密¶
雲龍只到調元六七公頼有家山供小草猶堪詩老¶
薦春風仇池詩中識焦坈風味官焙可抗衡鑚餘權¶
倖亦及我十輩遣前公試烹詩揔得偶病此詩俾其¶
子代書後誤刋在于湖集中焦坈産&KR0067;嶺下味苦硬¶
<pb:KR3l0067_SBCK_004-4b>¶
乆方回甘浮石已乾霜後水焦坈新試雨前茶坡南¶
遷回至章貢顯聖寺詩也後婁得之初非精品特彼¶
人自以爲重包裏鑚權倖亦豈能望建谿之勝¶
煇出疆時見三節人或擕建茶㳂塗備用而虜中非¶
絶品不顧蓋榷場客販坌集且能品第精粗中下者¶
彼旣不售乃齎以歸夷狄尚爾矧中國士大夫好事¶
宜乎珍尚鑒别每相誇詡唯恐汲泉不活潑乳不多¶
啜甞而乏詩情也自熙寜後始貴密雲龍每嵗頭綱¶
修貢奉　宗廟及供　玉食外賚及臣下無幾戚里¶
貴近丐賜尤繁　宣仁一日慨歎曰令建州今後不¶
得造密雲龍受他人煎炒不得也岀來道我要密雲¶
龍不要團茶揀好茶喫了生得甚意智此語旣&KR0019;播¶
<pb:KR3l0067_SBCK_004-5a>¶
于縉紳間由是密雲龍之名益著淳熈間親黨許仲¶
啓官麻沙得北&KR0080;修貢録序以刋行其間載歳貢十¶
有二綱凡三等四十有一名第一綱曰龍焙貢新止¶
五十餘夸貴重如此獨遺所謂密雲龍豈以貢新易¶
其名或別爲一種又居密雲龍之上耶葉石林云熈¶
寧中賈青爲福建轉運使取小團之精者爲密雲龍¶
以二十餅爲斤而&KR0031;袋謂之&KR0031;角大小團袋皆緋通¶
以爲賜密雲龍獨用黄云¶
煇家惠山泉石皆爲几案物親舊東來數聞松竹平¶
安信且時致陸子泉茗盌殊不落莫然頃歳亦可致¶
于汴都但未免瓶盎氣用細沙淋過則如新汲時號¶
拆洗惠山泉天台山竹瀝水斷竹梢屈而取之盈瓮若¶
<pb:KR3l0067_SBCK_004-5b>¶
雜以他水則亟敗蘇才翁與蔡君謨闢茶蔡茶精用¶
恵山泉蘇茶少劣用竹瀝水煎遂能取勝此&KR0003;見江¶
鄰幾所著嘉祐雜志果爾今喜擊拂者曽無一語及¶
之何也雙井因山谷而重蘇魏公甞云平生薦舉不¶
知幾何人唯孟安序朝奉分寧人歲以雙井一斤爲¶
餉蓋公不納包苴顧獨受此其亦珍之耶¶
待之以禮答之以簡與賔客言或許是爲得體吕正¶
獻公以翰林學士館伴北使虜頗桀&KR0219;語婁及朝廷¶
政事公摘契丹隱密詢之曰北朝甞試進士岀聖心¶
獨悟賦賦無出處何也虜使愕然語塞専對之次雖¶
曰合成修好唯恐失其歡心若彼稍乖恭順亦宜有¶
以折其萌俾知有人焉於交鄰遇客初無忤也¶
<pb:KR3l0067_SBCK_004-6a>¶
祖母太夫人　慈聖之後暇日與子孫譚京都舊事¶
政宣間以戚里數值誕皇子入内稱賀盛飾羣立於¶
露臺人各許&KR0157;一從婢起居畢自殿陛上撒包子及¶
成束金&KR0107;金銀俾衆婢爭奪或共得綵端即裂爲二¶
俯拾次多遺&KR0107;珥之屬殿上觀之爲&KR0015;樂有惠捷者¶
重負而歸亦有徒手無一物者時盛暑以一鍍金錢¶
於御廊得水一盃其錫賚殊不多破費隨盡因歎南¶
渡後不復見此盛事曹氏分南北宅祖母北宅也爲¶
武惠燕王五丗孫¶
蕭注字巖夫臨江新喻人熈寜中上殿奏對罷上問¶
今臣僚中孰貴曰文彦博又問其次曰韓&KR0318;又問王¶
安石如何注曰牛形人任重而道逺一&KR0003;　&KR0073;陵問¶
<pb:KR3l0067_SBCK_004-6b>¶
文彦博跛履韓&KR0318;嘶聲何爲皆貴注曰若不跛履與¶
嘶聲　陛下不得而臣又問朕如何注曰龍鳯之姿¶
天日之表臣無得而言又問卿如何注曰　陛下以¶
爲貴則貴矣以爲賤則賤矣注累任邊要以知人自¶
許　上曰聞卿有&KR0061;許之學因問韓絳王安石馮京¶
注曰安石牛耳虎頭視物如射意行直前敢當天下¶
大事然不如絳得和氣多惟和氣能養萬物京得五¶
行之秀逺之若可愛近之若廉隅見本&KR0019;¶
近時州郡皆修圖志志之詳略係夫編摩者用力之¶
精粗揚州爲淮甸一都㑹自唐已名繁盛向有王(觀)¶
通叟考古驗今摭事千餘條效汴都以爲賦今館中¶
及揚州有本煇毎謂建康六朝故都又爲代邸興王¶
<pb:KR3l0067_SBCK_004-7a>¶
之地亦應揄揚以亞雅頌雖聞江寜尉崔禮者甞有¶
此作而文不足起其事後未有繼之者煇甞言于故¶
人王錫老深以爲然且有此意未幾錫老去爲潭州¶
之土¶
丗謂鴈爲&KR0012;而不曰雙燕曰雙而不曰&KR0012;以鴈屬乎¶
陽燕麗乎隂陽數竒隂數耦故也然常言鴈序鴈行¶
蓋亦有時而不&KR0012;燕雖有于飛之語古今賦詠何甞¶
必及於雙曰&KR0012;曰&KR0031;豈止以竒耦言之耶¶
承平時兩學作成之盛不但英才輩岀爲國之華羣¶
居燕處雖一時謔浪之語人皆喜聞而樂道之甞見¶
前輩&KR0003;數事元祐間敏求齋有治春秋陳生與宋門¶
一娼狎一日㑹飲于曹門因用春秋之文題于壁曰¶
<pb:KR3l0067_SBCK_004-7b>¶
春正月會吳&KR0078;于宋夏四月復㑹于曹有繼其文戲¶
之曰秋饑冬大雪公薨其意以謂財匱當有饑寒之¶
厄也此固知非典語亦切中後生泆游迷而不返之¶
病¶
紹聖丁丑章持魁南省時有詩何處難忘酒南宫放¶
牓時有才如杜牧無勢似章持不取通經士先收執¶
政兒此時無一盞何以展愁眉紹興間秦伯&KR0665;魁多¶
士汪彦章啓賀其父以南宫進士對東閤郎君尚疑¶
爲譏已其敢顯斥如前之詩乎韓持國(維)寳元間偕¶
兄弟應進士舉預南省奏名而下弟士子有韓家四¶
子連名之嘲蓋以其父忠憲公見在政路也時殿試¶
尚黜落有司因故黜之公後遂不復試而兄弟皆再¶
<pb:KR3l0067_SBCK_004-8a>¶
登第故潞公薦公謂南省曽預髙薦繼歷内外制知¶
貢舉至登門下省不更賜岀身初亦召試玉堂不就¶
公之五丗孫元吉尚書特書此于桐隂舊話甚詳貴¶
游子弟當攷其素業不應例待以膏梁唐李徳&KR0073;初¶
不繇科甲顯¶
元豐間駕生國子監岀起居有旨人賜酒二升諸齋¶
往往置以益之曰奉聖旨得飲遂自肆致有乗醉登¶
樓擊皷者因是遇賜酒即拘賣以錢均給以是知自¶
昔國學有酒禁也¶
煇頃在泰州偶倭國一舟飄汎在境上一行凡三二¶
十人至郡館榖之或詢其風俗所答不可解旁有譯¶
者乃明州人言其國人遇疾無醫藥弟祼病人就水¶
<pb:KR3l0067_SBCK_004-8b>¶
濵杓水通身澆淋靣四方呼其神請禱即愈婦女悉¶
被髮遇中州人至擇端麗者以薦寢名度種他所云¶
譯亦不能曉後朝旨令津置至明州趂便風以歸¶
長沙匠者造茶器極精緻工直之厚等所用白金之¶
數士夫家多有之寘几案間但知以侈靡相夸初不¶
常用也司馬温公偕范蜀公游嵩山各&KR0157;茶往温公¶
以紙爲貼蜀公盛以小黒合温公見之驚曰景仁乃¶
有茶器蜀公聞其言遂留合與寺僧茶冝錫竊意若¶
以錫爲合適用而不侈貼以紙則茶味易損豈亦岀¶
雜以消風散意欲矯時弊耶邵氏聞見録云温公甞¶
同范景仁登嵩頂由轘轅道至龍門渉伊水至香山¶
憩石樓臨八節灘凡所經從多有詩什自作序曰遊¶
<pb:KR3l0067_SBCK_004-9a>¶
山録&KR0157;茶遊山當是此時¶
張芸叟云吕申公名知人故多得於下僚家有茶羅¶
子一金飾一銀一棕櫚方接客索銀羅子常客也金¶
羅子禁近也棕櫚則公輔必矣家人常挨排於屏間¶
以&KR0248;之申公温公同時人而待客茗飲之器顧飾以¶
金銀分等差益知温公儉徳丗無其比¶
史傳襃貶成是敗非其來有素人之行孰先於孝悌¶
項羽欲烹太公漢髙祖發分羮之言其於孝也何有¶
唐太宗以藩王奪長嫡推刃同氣其於悌也何有脫¶
使項羽建成有分羮推刃之惡史冊何以書之特髙¶
祖太宗功勝於徳耳¶
建紹兵興日帥臣許辟置幕屬旣素爲知己其於婉¶
<pb:KR3l0067_SBCK_004-9b>¶
畫裨助惟多今惟四川制帥如故事他皆命于朝賔¶
主邈不通情殆與郡縣官等閫&KR0009;兵謀無從咨訪川¶
泳雲飛豈復有相得之樂緩急利害旣不相及相忘¶
於江湖冝也太原名小朝廷蓋以得客之多范文正¶
公亦有言幕府辟客須可爲己師者乃辟之雖朋友¶
亦不可辟蓋爲我敬之爲師則心懷尊奉每事取法¶
庶於我有益耳龐莊敏守鄆守并皆辟司馬温公爲¶
通判羅致大賢佽助一時皆然¶
韓魏公門人有擊關夜岀者閽吏不得賂詰旦以鎻¶
損訴于公公曰鎻不堪用付市買修來滕逹道爲范¶
文正公客公鎮南陽每宴客逹道必岀追妓文正雖¶
不樂終不禁也時謂非二公之賢豈容不拘小廉曲¶
<pb:KR3l0067_SBCK_004-10a>¶
謹之士前哲寛厚&KR0011;如此是亦報杜書記平安之義¶
唐内人墓謂之宫人斜(道春明退朝録/宫人斜見宋次)四時遣使祭¶
之唯應四仲祭使者暫悲嗟令狐楚詩也荒凉城南¶
奉先寺後宫美人官葬此角樓相望髙起墳草間栢¶
下多石人秩卑埋骨不作塚青石浮屠當丘壠家家¶
墳上作享亭朱門相向無人聲樹頭土梟作人語月¶
黒風悲&KR0017;揺樹宫中養女作子孫年年犢車來做主¶
廢后園陵官道側家破無人掃陵域官家嵗給半千¶
錢街頭買餅作寒食此元豐中張文潜留題奉先寺¶
詩煇季女葬臨安北山僧舎四五年來毎值春時往¶
視寺之兩廡皆内人殯官徘回次未嘗不長哦此詩¶
也煇復得歷陽所刋唐張文昌樂府北邙山篇云洛¶
<pb:KR3l0067_SBCK_004-10b>¶
陽北門北邙道喪車轔轔入秋草車前齊唱薤露歌¶
髙墳新起白峩峩朝朝暮暮人送葬洛陽城中人更¶
多千金立碑髙百尺終作人間柱下石隴頭松栢半¶
無主地下白骨多於土寒食家家送紙錢䲭鳶作窠¶
巢上樹人居朝市未解愁請君暫向北邙遊古今名¶
勝賦詠孰工覽者當自得之¶
王右軍帖云獨活無風則揺有風不動石牌入水則¶
乾出水則濕出水則濕可見入水則乾何自知之近¶
年夷堅戊志序其略云葉晦叔聞於劉季髙有估客¶
航海不覺入巨魚腹中未能死遇其開口吸水時適¶
木工在乃取斧斨斫魚魚&KR0116;痛躍身入大洋舉&KR0179;人¶
及魚皆死或戲難之曰一舟皆死何人談此事於丗¶
<pb:KR3l0067_SBCK_004-11a>¶
乎頗&KR0011;前&KR0003;¶
清波雜志卷第四¶
<pb:KR3l0067_SBCK_004-11b>¶
